[![Review Assignment Due Date](https://classroom.github.com/assets/deadline-readme-button-22041afd0340ce965d47ae6ef1cefeee28c7c493a6346c4f15d667ab976d596c.svg)](https://classroom.github.com/a/Y0f03qEq)



## Vad kan man utveckla m.h.a. av JavaScript inom frontend?

Med JavaScript kan man utveckla dynamiska och interaktiva funktioner på en webbsida. Det används för att hantera användarinteraktioner, som klick på knappar, tangenttryckningar eller andra händelser.

 Ett vanligt användningsområde är att manipulera DOM (Document Object Model), vilket innebär att man kan ändra innehåll och layout på en webbsida i realtid utan att behöva ladda om sidan. JavaScript används också för att skapa mer avancerade lösningar som single-page-applikationer (SPA), där användaren kan navigera mellan olika vyer utan att lämna sidan. Dessutom används det för att hantera anrop till API, vilket gör att man kan hämta data från externa servrar eller databaser och visa det på en webbsida.
 
  Med hjälp av Javascript kan vi implementera animationer, realtidsuppdateringar och skapa avancerade applikationer som chattbottar eller spel. JavaScript är också centralt för att skapa en bra användarupplevelse genom att tillhandahålla funktioner som responsiv design, vilket gör att en webbplats fungerar väl på olika enheter och skärmstorlekar.

## Vad är JSON och hur används det inom frontend?

JSON (JavaScript Object Notation) är ett format för att lagra och överföra data mellan olika system. Det är lättläst för både människor och maskiner och bygger på en struktur av nyckel-värde-par. Inom frontend används JSON främst för att kommunicera med backend-servrar genom API. När en frontend-applikation behöver data som användarprofiler skickar den en förfrågan till servern, ifall förfrågan godkänns skickar servern data i JSON-format.

 Det är också vanligt att skicka data i JSON från frontend till backend, exempelvis när en användare fyller i ett formulär. JSON används också lokalt inom frontend för att spara data temporärt i webbläsarens localStorage eller sessionStorage. 
 
 Verktyg i Javascript som JSON.stringify() och JSON.parse() används för att konvertera data mellan JSON och JavaScript-objekt. Tack vare sin enkla struktur är JSON särskilt användbart när man arbetar med dynamiska applikationer, där data kan ändras eller uppdateras utan att sidan behöver laddas om. 

 JSON spelar en stor roll inom frontend för att hantera data på ett effektivt sätt och hjälper utvecklare enkelt ska applikationer som hämtar och visar information i realtid.
 
## Vad är HTTP och varför bör man som frontendutvecklare ha kunskap om det och dess protokoll?

HTTP (Hypertext Transfer Protocol) är det protokoll som används för att överföra data mellan en klient, som en webbläsare, och en server. För en frontendutvecklare är kunskap om HTTP avgörande eftersom det ligger till grund för hur webbplatser och applikationer fungerar. HTTP används för att skicka förfrågningar, som att hämta en webbsida eller skicka data till en server, och förståelsen för detta är nödvändig för att bygga funktionella gränssnitt som interagerar med en backend. Som
frontendutvecklare är det viktigt att förstå HTTP-metoder, som GET för att hämta data och POST för att skicka information, eftersom dessa används vid API-anrop. Dessutom behöver man förstå HTTP-statuskoder, som anger om en förfrågan lyckades (200 OK), eller om något gick fel (404 Not Found, 500 Server Error). Headers, som Authorization för autentisering eller Content-Type för att ange dataformat, spelar en viktig roll i att skapa säkra och effektiva applikationer. Genom att förstå protokollets principer kan en frontendutvecklare bygga mer responsiva och pålitliga applikationer som integrerar väl med andra system, samtidigt som man kan felsöka problem som uppstår vid kommunikationen mellan frontend och backend.








